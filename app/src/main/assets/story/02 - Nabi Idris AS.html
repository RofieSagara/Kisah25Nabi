<p style=" text-align: justify;">Idris atau Nabi Idris a.s. adalah salah seorang rasul yang merupakan putra Adam yang pertama kali diberikan hak kenabian oleh Allah setelah Adam sendiri dan Shiyth a.s. (Set menurut Yahudi dan Nasrani). Dalam Alkitab, Idris dikenal dengan nama Henokh.</p>

<p style=" text-align: justify;">Nabi Idris adalah keturunan keenam dari Nabi Adam, putra dari Yarid bin Mihla&acute;iel bin Qinan bin Anusy bin Shiyth bin Adam a.s. yang menjadi keturunan pertama yang diutus menjadi nabi setelah Adam dan Shiyth. Menurut kitab tafsir, beliau hidup 1.000 tahun setelah Nabi Adam wafat.</p>

<p style=" text-align: justify;">Nabi Idris dianugerahi kepandaian dalam berbagai disiplin ilmu, kemahiran, serta kemampuan untuk menciptakan alat-alat untuk mempermudah pekerjaan manusia, seperti pengenalan tulisan, matematika, astronomi, dan lain sebagainya. Menurut suatu kisah, terdapat suatu masa di mana kebanyakan manusia akan melupakan Allah sehingga Allah menghukum manusia dengan bentuk kemarau yang berkepanjangan. Nabi Idris pun turun tangan dan memohon kepada Allah untuk mengakhiri hukuman tersebut. Allah mengabulkan permohonan itu dan berakhirlah musim kemarau tersebut dengan ditandai turunnya hujan.</p>

<p style=" text-align: justify;">Nabi Idris diperkirakan bermukim di Mesir di mana ia berdakwah untuk menegakkan agama Allah, mengajarkan tauhid, dan beribadah menyembah Allah serta memberi beberapa pendoman hidup bagi pengikutnya supaya selamat dari siksa dunia dan akhirat.</p>

<p style=" text-align: justify;">Menurut buku berjudul The Prophet of God Enoch: Nabiyullah Idris, Idris adalah sebutan atau nama Arab bagi Enoch, nenek moyang Nabi Nuh. Beliau dinyatakan di dalam Al-Quran sebagai manusia pilihan Allah sehingga Dia mengangkatnya ke langit. Ibnu Abi Hatim dalam tafsirnya meriwayatkan bahwa Nabi Idris wafat saat beliau sedang berada di langit keempat ditemani oleh seorang malaikat. Beliau hidup sampai usia 82 tahun</p>

<center><p style="font-size: 18px;"><b>Nabi Idris Kedatangan Tamu</b></p></center>

<p style=" text-align: justify;">Nama Nabi Idris as. yang sebenarnya adalah &grave;Akhnukh&acute;. Sebab beliau dinamakan Idris, kerana beliau banyak membaca, mempelajari (tadarrus) kitab Allah SWT.</p>

<p style=" text-align: justify;">Setiap hari Nabi Idris menjahit qamis (baju kemeja), setiap kali beliau memasukkan jarum untuk menjahit pakaiannya, beliau mengucapkan tasbih. Jika pekerjaannya sudah selesai, kemudian pakaian itu diserahkannya kepada orang yang menempahnya dengan tanpa meminta upah. Walaupun demikian, Nabi Idris masih sanggup beribadah dengan amalan yang sukar untuk digambarkan. Sehingga Malaikat Maut sangat rindu berjumpa dengan beliau.</p>

<p style=" text-align: justify;">Kemudian Malaikat Maut bermohon kepada Allah SWT, agar diizinkan untuk pergi menemui Nabi Idris as. Setelah memberi salam, Malaikat pun duduk.</p>

<p style=" text-align: justify;">Nabi Idris as. mempunyai kebiasaan berpuasa sepanjang masa. Apabila waktu berbuka telah tiba, maka datanglah malaikat dari Syurga membawa makanan Nabi Idris, lalu beliau menikmati makanan tersebut.</p>

<p style=" text-align: justify;">Kemudian baginda beribadah sepanjang malam. Pada suatu malam Malaikat Maut datang menemuinya, sambil membawa makanan dari Syurga. Nabi Idris menikmati makanan itu. Kemudian Nabi Idris berkata kepada Malaikat Maut: &quot;Wahai tuan, marilah kita nikmati makanan ini bersama-sama.&quot; Tetapi Malaikat itu menolaknya.</p>

<p style=" text-align: justify;">Nabi Idris terus melanjutkan ibadahnya, sedangkan Malaikat Maut itu dengan setia menunggu sampai terbit matahari. Nabi Idris merasa hairan melihat sikap Malaikat itu.</p>

<p style=" text-align: justify;">Kemudian beliau berkata: &quot;Wahai tuan, mahukah tuan bersiar-siar bersama saya untuk melihat keindahan alam persekitaran? Malaikat Maut menjawab: Baiklah Wahai Nabi Allah Idris.&quot;</p>

<p style=" text-align: justify;">Maka berjalanlah keduanya melihat alam persekitaran dengan berbagai jenis tumbuh-tumbuhan hidup di situ. Akhirnya ketika mereka sampai pada suatu kebun, maka Malaikat Maut berkata kepada Nabi Idris as.: &quot;Wahai Idris, adakah tuan izinkan saya untuk mengambil ini untuk saya makan? Nabi Idris pun menjawab: Subhanallah, mengapa malam tadi tuan tidak mahu memakan makanan yang halal, sedangkan sekarang tuan mahu memakan yang haram?&quot;</p>

<center><p style="font-size: 18px;"><b>Malaikat Izrail mencabut nyawa Nabi Idris atas permintaannya.</b></p></center>

<p style=" text-align: justify;">Kemudian Malaikat Maut dan Nabi Idris meneruskan perjalanan mereka. Tidak terasa oleh mereka bahawa mereka telah bersiar-siar selama empat hari. Selama mereka bersahabat, Nabi Idris menemui beberapa keanehan pada diri temannya itu. Segala tindak-tanduknya berbeza dengan sifat-sifat manusia biasa. Akhirnya Nabi Idris tidak dapat menahan hasrat ingin tahunya itu.</p>

<p style=" text-align: justify;">Kemudian beliau bertanya: &quot;Wahai tuan, bolehkah saya tahu, siapakah tuan yang sebenarnya? Saya adalah Malaikat Maut.&quot;</p>

<p style=" text-align: justify;">&quot;Tuankah yang bertugas mencabut semua nyawa makhluk?&quot; &quot;Benar ya Idris.&quot;</p>

<p style=" text-align: justify;">&quot;Sedangkan tuan bersama saya selama empat hari, adakah tuan juga telah mencabut nyawa-nyawa makhluk?&quot;</p>

<p style=" text-align: justify;">&quot;Wahai Idris, selama empat hari ini banyak sekali nyawa yang telah saya cabut. Roh makhluk-makhluk itu bagaikan hidangan di hadapanku, aku ambil mereka bagaikan seseorang sedang menyuap-nyuap makanan.&quot;</p>

<p style=" text-align: justify;">&quot;Wahai Malaikat, apakah tujuan tuan datang, apakah untuk ziarah atau untuk mencabut nyawaku?&quot;</p>

<p style=" text-align: justify;">&quot;Saya datang untuk menziarahimu dan Allah SWT telah mengizinkan niatku itu.&quot;</p>

<p style=" text-align: justify;">&quot;Wahai Malaikat Maut, kabulkanlah satu permintaanku kepadamu, iaitu agar tuan mencabut nyawaku, kemudian tuan mohonkan kepada Allah agar Allah menghidupkan saya kembali, supaya aku dapat menyembah Allah Setelah aku merasakan dahsyatnya sakaratul maut itu.&quot;</p>

<p style=" text-align: justify;">Malaikat Maut pun menjawab: &quot;Sesungguhnya saya tidaklah mencabut nyawa seseorang pun, melainkan hanya dengan keizinan Allah.&quot;</p>

<p style=" text-align: justify;">Lalu Allah SWT mewahyukan kepada Malaikat Maut, agar ia mencabut nyawa Idris as. Maka dicabutnyalah nyawa Idris saat itu juga. Maka Nabi Idris pun merasakan kematian ketika itu.</p>

<p style=" text-align: justify;">Di waktu Malaikat Maut melihat kematian Nabi Idris itu, maka menangislah ia. Dengan perasaan hiba dan sedih ia bermohon kepada Allah supaya Allah menghidupkan kembali sahabatnya itu. Allah mengabulkan permohonannya, dan Nabi Idris pun dihidupkan oleh Allah SWT kembali.</p>

<center><p style="font-size: 18px;"><b>Malaikat Izrail membawaNabi Idris ke Surga dan ke Neraka</b></p></center>

<p style=" text-align: justify;">Kemudian Malaikat Maut memeluk Nabi Idris, dan ia bertanya: &quot;Wahai saudaraku, bagaimanakah tuan merasakan kesakitan maut itu? Bila seekor binatang dilapah kulitnya ketika ia masih hidup, maka sakitnya maut itu seribu kali lebih sakit daripadanya. Padahal-kelembutan yang saya lakukan terhadap tuan, ketika saya mencabut nyawa tuan itu, belum pernah saya lakukan terhadap sesiapa pun sebelum tuan. Wahai Malaikat Maut, saya mempunyai permintaan lagi kepada tuan, iaitu saya sungguh-sungguh berhasrat melihat Neraka, supaya saya dapat beribadah kepada Allah SWT lebih banyak lagi, setelah saya menyaksikan dahsyatnya api neraka itu. Wahai Idris as. saya tidak dapat pergi ke Neraka jika tanpa izin dari Allah SWT.&quot;</p>

<p style=" text-align: justify;">Akhirnya Allah SWT mewahyukan kepada Malaikat Maut agar ia membawa Nabi Idris ke dalam Neraka. Maka pergilah mereka berdua ke Neraka. Di Neraka itu, Nabi Idris as. dapat melihat semua yang diciptakan Allah SWT untuk menyiksa musuh-musuh-Nya. Seperti rantai-rantai yang panas, ular yang berbisa, kala, api yang membara, timah yang mendidih, pokok-pokok yang penuh berduri, air panas yang mendidih dan lain-lain.</p>

<p style=" text-align: justify;">Setelah merasa puas melihat keadaan Neraka itu, maka mereka pun pulang. Kemudian Nabi Idris as. berkata kepada Malaikat Maut: &quot;Wahai Malaikat Maut, saya mempunyai hajat yang lain, iaitu agar tuan dapat menolong saya membawa masuk ke dalam Syurga. Sehingga saya dapat melihat apa-apa yang telah disediakan oleh Allah bagi kekasih-kekasih-Nya. Setelah itu saya pun dapat meningkatkan lagi ibadah saya kepada Allah SWT. Saya tidak dapat membawa tuan masuk ke dalam Syurga, tanpa perintah dari Allah SWT.&quot; Jawab Malaikat Maut.</p>

<p style=" text-align: justify;">Lalu Allah SWT pun memerintahkan kepada Malaikat Maut supaya ia membawa Nabi Idris masuk ke dalam Surga.</p>

<p style=" text-align: justify;">Kemudian pergilah mereka berdua, sehingga mereka sampai di pintu Syurga dan mereka berhenti di pintu tersebut. Dari situ Nabi Idris dapat melihat pemandangan di dalam Syurga. Nabi Idris dapat melihat segala macam kenikmatan yang disediakan oleh Allah SWT untuk para wali-waliNya. Berupa buah-buahan, pokok-pokok yang indah dan sungai-sungai yang mengalir dan lain-lain.</p>

<p style=" text-align: justify;">Kemudian Nabi Idris berkata: &quot;Wahai saudaraku Malaikat Maut, saya telah merasakan pahitnya maut dan saya telah melihat dahsyatnya api Neraka. Maka mahukah tuan memohonkan kepada Allah untukku, agar Allah mengizinkan aku memasuki Syurga untuk dapat meminum airnya, untuk menghilangkan kesakitan mati dan dahsyatnya api Neraka?&quot;</p>

<p style=" text-align: justify;">Maka Malaikat Maut pun bermohon kepada Allah. Kemudian Allah memberi izin kepadanya untuk memasuki Syurga dan kemudian harus keluar lagi. Nabi Idris pun masuk ke dalam Syurga, beliau meletakkan kasutnya di bawah salah satu pohon Syurga, lalu ia keluar kembali dari Syurga. Setelah beliau berada di luar, Nabi Idris berkata kepada Malaikat Maut: &quot;Wahai Malaikat Maut, aku telah meninggalkan kasutku di dalam Syurga.</p>

<p style=" text-align: justify;">Malaikat Maut pun berkata: Masuklah ke dalam Syurga, dan ambil kasut tuan.&quot;</p>

<p style=" text-align: justify;">Maka masuklah Nabi Idris, namun beliau tidak keluar lagi, sehingga Malaikat Maut memanggilnya: &quot;Ya Idris, keluarlah!. Tidak, wahai Malaikat Maut, kerana Allah SWT telah berfirman bermaksud:</p>

<p style=" text-align: justify;">&quot;Setiap yang berjiwa akan merasakan mati.&quot;
(Ali-Imran: 185)</p>

Sedangkan saya telah merasakan kematian. Dan Allah berfirman yang bermaksud:

<p style=" text-align: justify;">&quot;Dan tidak ada seorang pun daripadamu, melainkan mendatangi Neraka itu.&quot;
(Maryam: 71)</p>

<p style=" text-align: justify;">Dan saya pun telah mendatangi Neraka itu. Dan firman Allah lagi yang bermaksud:</p>

<p style=" text-align: justify;">&quot;… Dan mereka sekali-kali tidak akan dikeluarkan daripadanya (Syurga).&quot;
(Al-Hijr: 48)</p>

<p style=" text-align: justify;">Maka Allah menurunkan wahyu kepada Malaikat Maut itu: &quot;Biarkanlah dia, kerana Aku telah menetapkan di azali, bahawa ia akan bertempat tinggal di Syurga.&quot;</p>

<p style=" text-align: justify;">Allah menceritakan tentang kisah Nabi Idris ini kepada Rasulullah SAW dengan firman-Nya bermaksud: &quot;Dan ceritakanlah (hai Muhammad kepada mereka, kisah) Idris yang tersebut di dalam Al-Quran. Sesungguhnya ia adalah seorang yang sangat membenarkan dan seorang Nabi. Dan kami telah mengangkatnya ke martabat yang tinggi.&quot; (Maryam: 56-57)</p>

<center><p style="font-size: 18px;"><b>Idris di dalam Al-Qur&acute;an dan Hadits</b></p></center>

<p style=" text-align: justify;">Terdapat empat ayat yang berhubungan dengan Idris dalam Al-Qur&acute;an, dimana ayat-ayat tersebut saling terhubung didalam Surah Maryam (Maryam) dan Surah Al-Anbiya&acute; (Nabi-nabi).</p>

<p style=" text-align: justify;">&quot;Dan ceritakanlah (hai Muhammad kepada mereka, kisah) Idris (yang tersebut) di dalam Al-Quran. Sesungguhnya ia adalah seorang yang sangat membenarkan dan seorang nabi. Dan Kami telah mengangkatnya ke martabat yang tinggi. (Qur&acute;an 19:56-57)&quot;</p>

<p style=" text-align: justify;">&quot;Dan (ingatlah kisah) Ismail, Idris dan Dzulkifli. Semua mereka termasuk orang-orang yang sabar. Kami telah memasukkan mereka kedalam rahmat Kami. Sesungguhnya mereka termasuk orang-orang yang saleh.&quot; (Qur&acute;an 21:85-86)&quot;</p>

<p style=" text-align: justify;">Dalam sebuah hadits, Idris disebutkan sebagai salah seorang dari nabi-nabi pertama yang berbicara dengan Muhammad dalam salah satu surga selama Mi&acute;raj.</p>

<p style=" text-align: justify;"><ul><li>Diriwayatkan dari Abbas bin Malik: … Gerbang telah terbuka, dan ketika aku pergi ke surga keempat, disana aku melihat Idris. Jibril berkata (kepadaku). &graveIni adalah Idris; berilah dia salammu.&acute; Maka aku mengucapkan salam kepadanya dan ia mengucapkan salam kepadaku dan berkata. &graveSelamat datang, O saudaraku yang alim dan nabi yang saleh.; … Sahih Bukhari 5:58:227</li></ul></p>

Idris dipercayai sebagai seorang penjahit berdasarkan hadits ini:

<p style=" text-align: justify;"><ul><li>Ibnu Abbas berkata, &quot;Daud adalah seorang pembuat perisai, Adam seorang petani, Nuh seorang tukang kayu, Idris seorang penjahit dan Musa adalah penggembala.&quot; (dari al-Hakim)</li></ul></p>

<center><p style="font-size: 18px;"><b>Nasihat dan Ajaran</b></p></center>

<p style=" text-align: justify;">Berikut ini adalah beberapa nasihat dan untaian kata mutiara Nabi Idris.</p>
<ol>
<li>Kesabaran yang disertai iman kepada Allah (akan) membawa kemenangan.</li>
<li>Orang yang bahagia adalah orang yang waspada dan mengharapkan syafaat dari Tuhannya dengan amal-amal salehnya.</li>
<li>Bila kamu memohon sesuatu kepada Allah dan berdoa, maka ikhlaskanlah niatmu. Demikian pula (untuk) puasa dan shalatmu.</li>
<li>Janganlah bersumpah palsu dan janganlah menutup-nutupi sumpah palsu supaya kamu tidak ikut berdosa.</li>
<li>Taatlah kepada rajamu dan tunduklah kepada pembesarmu serta penuhilah selalu mulutmu dengan ucapan syukur dan puji kepada Allah.</li>
<li>Janganlah iri hati kepada orang-orang yang baik nasibnya karena mereka tidak akan banyak dan lama menikmati kebaikan nasibnya.</li>
<li>Barang siapa melampaui kesederhanaan tidak sesuatu pun akan memuaskannya.</li>
<li>Tanpa membagi-bagikan nikmat yang diperolehnya, seseorang tidak dapat bersyukur kepada Allah atas nikmat-nikmat yang diperolehnya itu.</li>
</ol>